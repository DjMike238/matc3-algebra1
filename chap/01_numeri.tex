% (c) 2012 -2014 Dimitrios Vrettos - d.vrettos@gmail.com
% (c) 2014 Claudio Carboncini - claudio.carboncini@gmail.com
% (c) 2014 Daniele Masini - d.masini.it@gmail.com

\chapter{Numeri naturali}

\section{L'origine dei numeri}

L'origine del sistema dei numeri naturali si perde nella notte dei tempi. Non abbiamo
documenti sufficienti per capire come l'uomo li abbia costruiti o scoperti; è possibile
che il nostro sistema di numerazione sia nato contemporaneamente al linguaggio stesso
della specie umana. Sono stati ritrovati tronchi fossili risalenti a più di trentamila
anni fa, recanti delle incisioni a distanza regolare. In particolare, è stato ritrovato un
osso di babbuino, detto ``Osso di Ishango'' (figura \ref{fig:ishango})
\footnote{\url{http://it.wikipedia.org/wiki/Osso_d'Ishango}} in quanto è stato rinvenuto presso la città di
Ishango nel Congo tra il Nilo e il lago Edoardo, che riporta delle tacche disposte
in modo tale da farci pensare che rappresentino dei numeri o dei calcoli. L'osso risale a
un periodo tra il~$20\,000$~\aC\ e il~$18\,000$~\aC

\begin{wrapfloat}{figure}{r}{0pt}
\includegraphics[scale=0.35]{/part01/chap01/fig001.png}
\caption{Osso di Ishango}
\label{fig:ishango}
\end{wrapfloat}
Possiamo immaginare che i pastori per contare i capi del proprio gregge, facessero delle
tacche su dei bastoni mano a mano che le pecore entravano nel recinto una alla volta: una
tacca per ogni pecora. Tuttavia, questo metodo di associazione uno ad uno (una tacca per
una pecora) non è efficace per greggi, o oggetti da contare, di grandi dimensioni. Si
immagini, per esempio, la difficoltà di tracciare cinquecento tacche su un bastone. È
possibile allora che per rappresentare numeri grandi si siano cominciati a usare simboli
specifici che richiamassero alla mente i numeri grandi e che contemporaneamente siano
state fissate alcune regole per associare questi simboli.

Sappiamo per certo che circa~6\,000 anni fa gli antichi Egizi scrivevano, incidendo sulla
pietra, i numeri utilizzando geroglifici per le potenze di~10:

\input{lbr/chap01/tab001}
\vspace{-4ex}
Ripetendo questi simboli è possibile scrivere, per esempio, il numero~$3\,673$ così:

\vspace{-2ex}\input{lbr/chap01/tab002}\vspace{-2ex}

I Romani usavano invece sette simboli con i quali, seguendo determinate regole,
rappresentavano qualunque numero. I simboli sono~$I=1$, $V=5$, $X=10$, $L=50$, $C=100$, $D=500$, $M=1\,000$.
La scrittura~$MM$ rappresenta il valore~$~1\,000+1\,000 =~2\,000$, mentre~$ VI$ rappresenta~$~5+1=6$ ed invece~$ IV$ rappresenta~$5-1=4$.

\section{Il sistema di numerazione decimale posizionale}
Il modo di scrivere i numeri dei Romani risultava piuttosto complicato sia nella scrittura
dei numeri sia nell'esecuzione dei calcoli. Il sistema tutt'oggi utilizzato per la scrittura dei numeri fa uso dei soli dieci simboli~0, 1, 2, 3, 4, 5, 6, 7, 8, 9, che vengono detti \emph{cifre}. Un numero è rappresentato da una sequenza ordinata di tali cifre (eventualmente anche ripetute).

Per rappresentare il numero dieci, che segue il~9, non si fa uso di un simbolo diverso ma si scrivono due cifre: il simbolo 1 e il simbolo 0 alla sua destra. Per chiarire questo metodo utilizziamo un pallottoliere (figura~\ref{fig:pallottoliere}) con aste verticali capaci di contenere fino a~9 dischetti: per rappresentare il numero~10 dispongo un dischetto nell'asta a sinistra e svuotando quella immediatamente alla sua destra: il numero dieci viene rappresentato dalla scrittura~10 che indica appunto 1 dischetto nella seconda asta (iniziando il conteggio da quella più a destra) e 0 in quella immediatamente a destra.

\begin{wrapfloat}{figure}{r}{0pt}
\input{./lbr/chap01/img001_pal.pgf}
\caption{Il pallottoliere}
\label{fig:pallottoliere}
\end{wrapfloat}

I dischetti sull'ultima asta rappresentano il numero~9; un dischetto sulla penultima
rappresenta il numero~10. Per rappresentare il numero cento si fa uso della scrittura~100.
Ovvero si sposta il numero~1 ancora a sinistra ponendo uno 0 nel posto lasciato vuoto.

Questo metodo rappresenta i numeri dando ad ogni cifra un peso differente a seconda della posizione che essa occupa all'interno della rappresentazione del numero stesso: ogni posizione occupata da una cifra vale 10 volte di più rispetto a quella che si trova immediatamente alla sua destra.
La rappresentazione di un numero è quella che si ottiene riportando il numero di dischetti presenti in ogni asta dell'abaco, uno accanto all'altro. Per esempio, se ci sono soltanto 3 dischetti nella terza asta il numero in cifre è~$300$, mentre la scrittura~$219$ indica 2 dischetti nella terza asta, 1 nella seconda e 9 nella prima.
Il sistema di numerazione che utilizziamo, detto \emph{sistema decimale}, si basa sulle potenze di~10 (sezione~\ref{sect:potenza}), che è la base dei pesi assegnati alle posizioni occupate dalle cifre.

Nel pallottoliere ciascuna asta indica una potenza di dieci. Il valore di un numero si ottiene moltiplicando ciascuna cifra per il suo peso e sommando i valori ottenuti.

Per esempio, tre dischetti nella terza asta rappresentano il numero~$~3\cdot 10^2=300$.
Il numero~$219$ si rappresenta tenendo conto di questa scrittura~$~2\cdot 10^2+1\cdot 10+9$.

Per quanto detto, il sistema di numerazione che usiamo è decimale o a base dieci, perché
utilizza dieci simboli (cifre) per rappresentare i numeri, e posizionale perché una stessa cifra
assume un peso (valore) diverso a seconda della posizione che essa occupa.

\section{I numeri naturali}

I primi numeri che abbiamo usato sin da bambini per contare gli oggetti o le persone si
chiamano \emph{numeri naturali}
\[ 0\text{,~}1\text{,~}2\text{,~}3\text{,~}4\text{,~}5\text{,~}6\text{,~}7\text{,~}8\text{,~}9\text{,~}10\text{,~}11\text{,~}12\text{,~}13\text{,~}\dots \]
L'insieme di tutti questi numeri si indica con la lettera~$\insN$.

Cosa hanno in comune le dita di una mano, con~5 mele, 5~penne, 5~sedie? Evidentemente
il numero~5. Una caratteristica cioè che è comune a tutti gli insiemi formati da~5
oggetti. Questa caratteristica può essere vista come un oggetto a sé stante, un oggetto
astratto di tipo matematico.

Ma i numeri naturali non servono solo per indicare quanti oggetti ci sono (aspetto
\emph{cardinale} del numero), vengono usati anche per rappresentare l'ordine con cui si
presentano gli oggetti, (aspetto \emph{ordinale}), l'ordine per esempio con cui i corridori
arrivano al traguardo: primo, secondo, terzo, \ldots

Nonostante i numeri naturali e le operazioni su di essi ci vengano insegnati fin da
piccoli, e nonostante l'umanità li usi da tempi antichissimi una loro piena comprensione
non è semplice, come dimostra il fatto che ancora oggi i matematici ne discutono. Il
dibattito su cosa siano i numeri e su cosa si fondano è stato particolarmente animato nei
primi decenni del $XX$~secolo, quando ne hanno discusso matematici e filosofi come Frege,
Peano, Russell, Hilbert e tanti altri. Oggi ci sono diversi punti di vista.

\subsection{Rappresentazione geometrica}
I numeri naturali possono essere rappresentati su una semiretta: si identifica il numero~0
con l'origine della semiretta, come verso di percorrenza si prende quello da sinistra
verso destra e come unità di misura un segmento~$AB$. Si riporta questa unità di misura
più volte partendo dall'origine e a ogni passo si va al numero successivo.
\begin{center}
 \input{./lbr/chap01/fig001_rapgeoi.pgf}
\end{center}


Ogni numero naturale si costruisce a partire dal numero~0 e passando di volta in volta al
numero successivo: 1 è il successore di~0, 2~è il successore di~1, 3~è il successore di~2,
ecc. Ogni numero naturale ha il successore e ogni numero, a eccezione di~0, ha il
precedente. L'insieme~$\insN$ ha~0 come elemento minimo e non ha un elemento massimo.

I numeri rappresentati sulla retta sono sempre più grandi man mano che si procede da
sinistra verso destra. Ogni numero è maggiore di tutti i suoi precedenti, quelli che
stanno alla sua sinistra, e minore di tutti i suoi successivi, quelli che stanno alla sua
destra. Tra i numeri naturali esiste quindi una relazione d'ordine, che si rappresenta con i simboli di
\emph{disuguaglianza}~$\le$ (si legge ``minore o uguale a'') e~$\ge$ (si legge ``maggiore o uguale a'') o \emph{disuguaglianza stretta}~$<$ (si legge ``minore di'') e~$>$ (si legge ``maggiore di'').
Grazie a questo ordinamento, è sempre possibile confrontare due numeri naturali qualsiasi.

\begin{legge}[di tricotomia]
Dati due numeri naturali~$n$ e~$m$ vale sempre una delle seguenti tre relazioni: \quad $n<m$,\quad $n=m$,\quad $n>m$.
\end{legge}

\section{Operazioni con i numeri naturali}
\subsection{Addizione e moltiplicazione di numeri naturali}

Tra i numeri naturali è definita l'operazione di addizione come segue:

\begin{definizione}
Dati due numeri naturali~$n$ e~$m$, detti \emph{addendi}, l'operazione di \emph{addizione} associa ai
due addendi un terzo numero~$s$, detto \emph{somma}, che si ottiene partendo da~$n$ e procedendo
verso i successivi di~$n$ tante volte quante indica il secondo addendo~$m$. Si scrive~$n+m=s$.
\end{definizione}
Ad esempio se vogliamo eseguire la somma~$3+5$, dobbiamo partire da~3 e contare~5 numeri successivi:

\input{./lbr/chap01/fig002_addmol.pgf}

\begin{definizione}
Dati due numeri naturali~$n$,~$m$, detti \emph{fattori}, l'operazione di
\emph{moltiplicazione} associa ai due fattori un terzo numero~$p$, detto \emph{prodotto},
che si ottiene sommando~$n$ addendi tutti uguali a~$m$.
\end{definizione}

L'operazione di moltiplicazione può essere indicata con diversi simboli:
\[n\times m=p\text{,}\qquad n\cdot m=p\text{,~}\qquad n\ast m=p.\]
Per eseguire la moltiplicazione~$4\cdot 2$ dobbiamo addizionare~$2+2+2+2$ e otteniamo~8.

Le operazioni di addizione e moltiplicazione si dicono \emph{operazioni interne} all'insieme dei
numeri naturali, poiché, utilizzando numeri naturali, esse danno sempre come risultato un numero naturale.

 \vspazio\ovalbox{\risolvi \ref{ese:1.1}}

\subsection{Sottrazione e divisione di numeri naturali}

Diamo la seguente definizione:

\begin{definizione}
Dati due numeri naturali~$n$ e~$m$, il primo detto \emph{minuendo} e il secondo \emph{sottraendo}, si
dice \emph{differenza} il numero naturale~$d$, se esiste, che aggiunto ad~$m$ dà come somma~$n$.
Si scrive~$n-m=d$.
\end{definizione}

Per esempio, $7-5=2$ perché~$5+2=7$.

Non esiste invece la differenza tra~5 e~7, in quanto nessun numero naturale aggiunto a~7
può dare~5.

Ritornando alla rappresentazione dei numeri naturali sulla semiretta orientata, la
differenza tra i numeri~7 e~5 si può trovare partendo da~7 e procedendo a ritroso di~5
posizioni.

\input{./lbr/chap01/fig003_sotdivi.pgf}

Diventa allora evidente perché non è possibile trovare la differenza tra~5 e~7, infatti
partendo dal~5 non è possibile andare indietro di~7 posizioni, poiché non è possibile
andare oltre il numero~0 che è il più piccolo dei numeri naturali.

\input{./lbr/chap01/fig004_sotdivii.pgf}

Si può osservare allora che in~$\insN$ la sottrazione~$a - b$ è possibile solo se~$b\leq a$.

\begin{definizione}
Dati due numeri naturali~$n$ e~$m$, con~$m\neq0$, il primo detto \emph{dividendo} e il secondo
\emph{divisore}, si dice \emph{quoziente esatto} (o \emph{quoto}) un numero naturale~$q$, se esiste, che moltiplicato
per~$m$ dà come prodotto~$n$.
\end{definizione}

L'operazione di divisione può essere indicata con diversi simboli:
\[n \div m=q\text{,}\qquad n : m=q\text{,}\qquad n/m=q.\]

Se il quoziente esiste, il numero~$m$ si dice \emph{divisore} di~$n$, oppure si dice che~$n$ è \emph{divisibile} per~$m$.

\begin{definizione}
Un numero naturale~$m$ si dice \emph{multiplo} di un numero naturale~$n$ se esiste un numero~$p$
che moltiplicato per~$n$ dà~$m$, cioè~$m=n\cdot p$.
\end{definizione}
\begin{exrig}

 \begin{esempio}
$12:3=4$ perché~$3\cdot 4=12$. Quindi,~12 è divisibile per~3;~3 è un divisore di~12;~12 è un multiplo di~3.
 \end{esempio}

 \begin{esempio}
20 è divisibile per~4 perché~$20:4=5$.
 \end{esempio}

 \begin{esempio}
7 è divisore di~35 perché~$35:7=5$.
 \end{esempio}

 \begin{esempio}
6 è multiplo di~3 perché~$6=2\cdot 3$.
 \end{esempio}

 \begin{esempio}
5 non è multiplo di~3 poiché non esiste alcun numero naturale che moltiplicato per~3 dà~5.
 \end{esempio}
\end{exrig}

\osservazione In~$\insN$ la divisione tra due numeri~$m$ e~$n$, è possibile solo se~$m$ è multiplo di~$n$.

\vspazio\ovalbox{\risolvi\ref{ese:1.2}}\vspazio

Come hai potuto notare dagli esercizi precedenti la divisione tra due numeri naturali non è sempre possibile.
Con i numeri naturali però è sempre possibile eseguire la divisione con il resto.

\begin{definizione}
 Dati due numeri naturali~$n$ e~$m$, con~$m\neq~0$, si dice \emph{quoziente} tra~$n$ e~$m$, il più grande
numero naturale~$q$ che moltiplicato per~$m$ dà un numero minore o uguale a~$n$. Si dice \emph{resto} della divisione
tra~$n$ e~$m$ la differenza~$r$ tra il dividendo~$n$ e il prodotto tra il divisore~$m$ e il quoziente~$q$.
In simboli~$n=m\cdot q + r$ o anche~$r=n-m\cdot q$.
\end{definizione}

\begin{exrig}
 \begin{esempio}
 Nella divisione con resto tra~25 e~7 si ha quoziente~3 (infatti~$7\cdot 3=21$,
 mentre~$7\cdot 4=28$ supera il dividendo) e resto~4 (infatti~$25-21=4$).
 Pertanto si può scrivere~$25=7\cdot 3+4$.

 \input{./lbr/chap01/fig005_div.pgf}
 \end{esempio}

 \begin{esempio}
 $0:2 =~0$.
 \end{esempio}

 \begin{esempio}
$1:2 =~0$ con resto~1.
 \end{esempio}

 \begin{esempio}
$5:2 =~2$ con resto~1.
 \end{esempio}
\end{exrig}

\osservazione Nella definizione di quoziente abbiamo sempre richiesto che il divisore sia diverso da zero. In effetti, se il divisore è~0 non c'è nessun numero che moltiplicato per~0 ci possa dare un dividendo diverso da zero.
Per esempio, nella divisione~$5:0$ dobbiamo ottenere un numero che moltiplicato per~0 dia~5; ciò non è
possibile in quanto qualsiasi numero moltiplicato per~0 dà~0.
Invece nella divisione~$0:0$ un qualsiasi numero è adatto come quoziente, infatti qualsiasi numero
moltiplicato per~0 dà~0 come prodotto.

Nel linguaggio matematico diciamo che una divisione del tipo~$n:0$, con~$n\neq~0$, è \emph{impossibile}; mentre la
divisione~$0:0$ è \emph{indeterminata}.

\begin{definizione}
 Dati due numeri naturali~$n$ e~$m$, con~$m\neq~0$, la \emph{divisione intera}~$n\divint m$ è l'operazione
che associa il più grande numero naturale~$q$ (il quoziente) per il quale si ha~$q\cdot m\le n$.
\end{definizione}

\begin{exrig}
 \begin{esempio}
$0 \divint 5=0$.
 \end{esempio}

 \begin{esempio}
$9 \divint 2=4$.
 \end{esempio}

 \begin{esempio}
$3\divint 5=0$.
 \end{esempio}

 \begin{esempio}
$3\divint 0 = $ non si può fare: la divisione intera per~0 non è possibile. 
 \end{esempio}
\end{exrig}

\begin{definizione}
 Dati due numeri naturali~$n$ e~$m$, con~$m\neq~0$, l'operazione che restituisce il resto della
divisione intera tra~$n$ e~$m$ si chiama \emph{modulo} di~$n$ rispetto a~$m$ e viene indicata con~$n\bmod{m}$.
\end{definizione}

\begin{exrig}
 \begin{esempio}
$0\bmod 5=0$.
 \end{esempio}

 \begin{esempio}
$9\bmod 5 =1$.
 \end{esempio}

 \begin{esempio}
$10\bmod 5=0$.
 \end{esempio}

 \begin{esempio}
$3\bmod 5=3$.
 \end{esempio}

 \begin{esempio}
$11\bmod 5=1$.
 \end{esempio}

 \begin{esempio}
$3\bmod 0=$ non si può fare.
 \end{esempio}
\end{exrig}

\ovalbox{\risolvii \ref{ese:1.2}, \ref{ese:1.3}, \ref{ese:1.4}, \ref{ese:1.5}, \ref{ese:1.6}}\vspazio

Ripassiamo l'algoritmo della divisione intera per numeri a più cifre; questa procedura risulterà particolarmente
utile nel seguito.

\begin{center}
 \input{./lbr/chap01/fig006_divint.pgf}
\end{center}

\begin{enumeratea}
 \item $327:23=$ quoziente~14 e resto~5;
 \item $1\,329:107=$ quoziente~12 e resto~45;
 \item $125\,943:171=$ quoziente~736 e resto~87.
\end{enumeratea}

\ovalbox{\risolvi \ref{ese:1.7}}

\section{Proprietà delle operazioni}
\subsection{Proprietà commutativa}
Un'operazione gode della proprietà \emph{commutativa} se, cambiando l'ordine dei numeri sui quali essa va
eseguita, il risultato non cambia.

La proprietà commutativa \emph{vale} per le seguenti operazioni:
\begin{description*}
 \item[addizione]~$a+b=b+a$. \quad Es.~$3+5=5+3=8$;
 \item[moltiplicazione]~$a\cdot b=b\cdot a$. \quad Es.~$3\cdot 5=5\cdot 3=15$.
\end{description*}

La proprietà commutativa \emph{non vale} per le seguenti operazioni:
\begin{description*}
 \item[sottrazione]~$a-b\neq b-a$. \quad Es.~$8-3=5\neq 3-8\:\text{ non si può fare in }\insN$;
 \item[divisione]~$a:b\neq b:a$. \quad Es.~$8:4=2\neq 4:8\:\text{ non si può fare in }\insN$;
 \item[divisione intera]~$a\divint b\neq b\divint a$. \quad Es.~$17\divint~5=3\neq~5\divint~17=0$;
 \item[modulo]~$a\bmod b\neq b\bmod a$. \quad Es.~$9\bmod~2=1\neq~2\bmod~9=2$;
 \item[potenza]~$a^b\neq b^a$. \quad Es.~$3^2=9\neq~2^3=8$.
\end{description*}

\subsection{Proprietà associativa}
Un'operazione gode della proprietà \emph{associativa} se, presi arbitrariamente tre numeri legati da due operazioni,
è indifferente da quale operazione si inizia, in quanto il risultato che si ottiene è sempre lo stesso.

La proprietà associativa \emph{vale} per le seguenti operazioni:
\begin{description*}
 \item[addizione]~$(a+b)+c=a+(b+c)$. \quad Es.~$(3+5)+2=3+(5+2)=10$;
 \item[moltiplicazione]~$(a\cdot b)\cdot c=a\cdot (b\cdot c)$. \quad Es.~$(3\cdot 5)\cdot 2=~3\cdot(5\cdot 2)=30$.
\end{description*}

La proprietà commutativa \emph{non vale} per le seguenti operazioni:
\begin{description*}
 \item[sottrazione]~$(a-b)-c\neq a-(b-c)$. \quad Es.~$(10-5)-2=3\neq~10-(5-2)=7$;
 \item[divisione]~$(a:b):c\neq a:(b:c)$. \quad Es.~$(16:4):2=2\neq~16:(4:2)=8$;
 \item[divisione intera]~$(a\divint b)\divint c\neq a\divint(b\divint c)$. \\\quad Es.~$(17\divint~5)\divint~2=1\neq~17	\divint%
			 (5\divint2)=8$;
 \item[modulo]~$(a\bmod b)\bmod c\neq a\bmod(b\bmod c)$. \\\qquad Es.~$(17\bmod~7)\bmod~1=1$~$\neq~17\bmod(7\bmod2)=0$.
\end{description*}

\subsection{Elemento neutro}
Un'operazione ha un elemento \emph{neutro} se composto con qualsiasi altro numero lo lascia invariato, sia quando
il numero è a destra, sia quando è a sinistra dell'operatore.

L'elemento neutro dell'addizione è~0, sia che si trovi a destra che a sinistra:
\[a+0=~0+a =a.\]
L'elemento neutro della moltiplicazione è~1, sia che si trovi a destra sia che si trovi a sinistra:
\[a\cdot 1 =~1\cdot a = a.\]
La divisione ha l'elemento neutro a destra, che è~1, ma non ha elemento neutro a sinistra:
\[a:1 = a \quad~(1:a\neq a\text{, \:se }a\neq~1).\]
In maniera analoga, anche la sottrazione ha l'elemento neutro~0 solo a destra:
\[a-0 = a \quad~(0-a\neq a\text{, \:se }a\neq~0).\]

\subsection{Proprietà distributiva}
La proprietà \emph{distributiva} coinvolge due operazioni differenti.
\subsubsection{Proprietà distributiva della moltiplicazione}
\paragraph{Rispetto all'addizione}
Moltiplicare il risultato dell'addizione di più numeri per un altro numero dà lo stesso risultato che
moltiplicare ogni addendo per il fattore considerato e addizionare i prodotti ottenuti. Questa proprietà vale sia se la somma è a destra sia se è a sinistra.
\begin{flalign*}
 a\cdot(b+c) = a\cdot b +a\cdot c &\text{\quad Es.~}3\cdot(2+4) = 3\cdot 2+3\cdot 4=18\\
 (a+b)\cdot c = a\cdot c + b\cdot c &\text{\quad Es.~}(2+4)\cdot 3 = 2\cdot 3 + 4\cdot 3=18.
\end{flalign*}

\paragraph{Rispetto alla sottrazione}
In maniera analoga:
\begin{flalign*}
 a\cdot(b-c) = a\cdot b -a\cdot c &\text{\quad Es.~}6\cdot(10-4) = 6\cdot 10-6\cdot 4=36\\
 (a-b)\cdot c = a\cdot c - b\cdot c &\text{\quad Es.~}(10-4)\cdot 6 = 10\cdot 6- 4\cdot 6=36.
\end{flalign*}

\subsubsection{Proprietà distributiva della divisione}
\paragraph{Rispetto all'addizione}
Solo se le somme sono a sinistra:
\begin{flalign*}
 (a+b+c):d=a:d+b:d+c:d &\text{\quad Es.~}(20+10+5):5=20:5+10:5+5:5=7.
\end{flalign*}

Verifichiamo con un esempio che non vale la proprietà distributiva se le somme si trovano a destra:~$120:(3+5)$
Eseguendo prima l'operazione tra parentesi si ottiene correttamente~$120:8=15$. Se si prova ad applicare
la proprietà distributiva si ottiene~$120:3+120:5=40+24=64$. Il risultato corretto è il \emph{primo}.

\paragraph{Rispetto alla sottrazione}
Solo se la sottrazione è a sinistra:
\begin{flalign*}
 (a-b):c=a:c-b:c &\text{\quad Es.~}(20-10):5=20:5-10:5=4-2=2.
\end{flalign*}

Se, però, la sottrazione è a destra:
\[120:(5-3)=120:2=60\neq~120:5-120:3=24-40=\:\text{ non si può fare in }\insN.\]

\begin{legge}[Annullamento del Prodotto]\label{legge:annullamento_del_prodotto}
 Il prodotto di due o più numeri naturali si annulla se almeno uno dei fattori è nullo.
\[ a\cdot b=0\quad\Leftrightarrow\quad a=0\,\text{ oppure }\,b=0. \]
\end{legge}
%questo è presente anche nella prima pagina del capitolo 14
Il matematico Carl Friedrich Gauss\footnote{matematico, astronomo e fisico tedesco (1777 - 1855).} fu un bambino prodigio. Si racconta che a nove anni il suo insegnante ordinò di fare la somma dei numenri da~$1$~a~$100$. Poco dopo Gauss diede la risposta esatta sorprendendo il suo insegnante. Probabilmente egli aveva scritto in una riga i numeri da~$1$~a~$100$ e nella riga sottostante i numeri da~$100$~a~$1$, notando che ogni colonna dava per somma $101$. Moltiplicando 100 $100 \times 101$ e dividendo il risultato per~$2$ Gaus aveva ottenuto rapidamente la risposta: $\dfrac{100 \times 101}{2}=\np{5050}$.
\begin{center}
 \begin{tabular*}{.75\textwidth}{l@{\extracolsep{\fill}}*{10}{c}}
$1$&$2$&$3$&$4$&$5$&$\ldots$&$97$&$98$&$99$&$100$\\
$100$&$99$&$98$&$97$&$96$&$\ldots$&$4$&$3$&$2$&$1$\\
\midrule
$101$&$101$&$101$&$101$&$101$&$\ldots$&$101$&$101$&$101$&$101$\\
\end{tabular*}
\end{center}

\ovalbox{\risolvii \ref{ese:1.8}, \ref{ese:1.9}}

\section{Potenza}\label{sect:potenza}
La \emph{potenza} di un numero naturale è una moltiplicazione che ha tutti i fattori uguali.

\begin{definizione}
Dati due numeri naturali~$a$ e~$b$, con~$b>1$, il primo detto \emph{base} ed il secondo \emph{esponente}, la
potenza di~$a$ con esponente~$b$ è il numero~$p$ che si ottiene moltiplicando fra loro~$b$ fattori tutti uguali ad~$a$.
Si scrive~$a^b=p$ e si legge ``\emph{$a$ elevato a~$b$ uguale a~$p$}''.
\end{definizione}

Per esempio~$5^3=5\cdot~5\cdot~5=125$.
\begin{center}
 \input{./lbr/chap01/fig007_ptn.pgf}
\end{center}


Per completezza, alla definizione precedente vanno aggiunti i seguenti casi particolari:
\begin{align*}
 a^1&=a\text{,}\\
 a^0&=1\quad \text{se }a\neq~0\text{,}\\
 0^0&=\text{non ha significato.}
\end{align*}

Queste definizioni trovano giustificazione nelle proprietà delle potenze.

\subsection{Proprietà delle potenze}

 \paragraph{I} Il prodotto di due potenze con la stessa base è uguale a una potenza che ha
 per base la stessa base e per esponente la somma degli esponenti.
 \begin{empheq}[box=\fbox]{equation*}
 a^n\cdot a^m=a^{n+m}
 \end{empheq}
 \[ 2^5\cdot 2^6=2^{5+6}=2^{11}.\]

La proprietà segue da questa osservazione:
\[ a^n\cdot a^m = \underbrace{(a\cdot a\cdot\ldots\cdot a)}_{n\text{ volte}}\cdot%
 \underbrace{(a\cdot a\cdot a\cdot\ldots\cdot a)}_{m\text{ volte}}
 =\underbrace{(a\cdot a\cdot a\cdot a\cdot a\cdot\ldots\cdot a\cdot a)}_{n+m\text{ volte}}%
 =a^{n+m}.\]

\paragraph{II} Il quoziente di due potenze con la stessa base, la prima con esponente
maggiore o uguale all'esponente della seconda, è uguale a una potenza che
ha per base la stessa base e per esponente la differenza degli esponenti.

 \begin{empheq}[box=\fbox]{equation*}
 a^n:a^m=a^{n-m}
 \end{empheq}
\[4^5:4^3=4^{5-3}=4^2.\]

La proprietà segue da questa osservazione:
\begin{align}
 a^n: a^m &= \underbrace{(a\cdot a\cdot\ldots\cdot a)}_{n\text{ volte}}:%
 \underbrace{(a\cdot a\cdot a\cdot\ldots\cdot a)}_{m\text{ volte}}\label{eq:pot_quoz1}\\
 &=\underbrace{(a:a)\cdot(a:a)\cdot\ldots\cdot(a:a)}_{n\text{ volte}}\cdot%
 \underbrace{(a\cdot a\cdot a\cdot\ldots\cdot a)}_{n-m\text{ volte}}\label{eq:pot_quoz2}\\%
 &=a^{n-m}.
\end{align}
Il passaggio dalla \ref{eq:pot_quoz1} alla \ref{eq:pot_quoz2} avviene per via della proprietà invariantiva della divisione.
\paragraph{III} La potenza di una potenza è uguale a una potenza che ha la base della prima
potenza e per esponente il prodotto degli esponenti.

 \begin{empheq}[box=\fbox]{equation*}
 (a^n)^m=a^{n\cdot m}
 \end{empheq}
\[(6^2)^5=6^{2\cdot 5}=6^{10}. \]

La proprietà segue da questa osservazione:

\[ (a^n)^m =\overbrace{a^n\cdot a^n\cdot\ldots\cdot a^n}^{m\text{ volte}}%
 =\overbrace{\underbrace{(a\cdot a\cdot\ldots\cdot a)}_{n\text{ volte}}\cdot%
	 \underbrace{(a\cdot a\cdot\ldots\cdot a)}_{n\text{ volte}}\cdot\ldots\cdot%
	 \underbrace{(a\cdot a\cdot\ldots\cdot a)}_{n\text{ volte}}}^{m\text{ volte}}%
	 =a^{n\cdot m}.\]

\paragraph{IV} Il prodotto di potenze con lo stesso esponente è
uguale al prodotto delle potenze dei singoli fattori.

 \begin{empheq}[box=\fbox]{equation*}
 (a\cdot b)^n=a^n\cdot b^n
 \end{empheq}
\[(2\cdot 5)^8=2^8\cdot 5^8. \]

La proprietà segue da questa osservazione:
\[(a\cdot b)^n=\underbrace{(a\cdot b)\cdot(a\cdot b)\cdot\ldots\cdot(a\cdot b)}_{n\text{ volte}}%
	 =\underbrace{(a\cdot a\cdot\ldots\cdot a)}_{n\text{ volte}}\cdot%
	 \underbrace{(b\cdot b\cdot\ldots\cdot b)}_{n\text{ volte}}%
	 =a^n\cdot b^n.\]

\paragraph{V} La potenza di un quoziente è uguale al quoziente delle potenze dei singoli
fattori.

 \begin{empheq}[box=\fbox]{equation*}
 (a:b)^n=a^n:b^n
 \end{empheq}
\[(4:2)^8=4^8:2^8. \]

Le definizioni dei casi particolari di potenze si giustificano nel seguente modo:
\begin{align*}
 &a^0=a^{5-5}=a^5:a^5=1,\\
 &a^1=a^{5-4}=a^5:a^4=a.
\end{align*}
Alla potenza~$0^0$ non si assegna nessun valore perché applicando la definizione di~$a^0$ si dovrebbe avere~1;
applicando la definizione~$0^a$ si dovrebbe avere~0.

\ovalbox{\risolvii \ref{ese:1.10}, \ref{ese:1.11}, \ref{ese:1.12}, \ref{ese:1.13}, \ref{ese:1.14}}\vspazio

\subsection{Cenni sull'estrazione di radice}

L'operazione inversa dell'elevazione a potenza è l'estrazione di \emph{radice}.

\begin{definizione}
Dati due numeri naturali~$a$ e~$n$ (con~$n>1$) si definisce \emph{radice}~$n$-esima di~$a$ il numero~$r$ tale che moltiplicando tra loro~$n$ fattori tutti uguali a~$r$ si ottiene come risultato~$a$. Si scrive $\sqrt[n]{a} = r$.
\end{definizione}

Per esempio~$\sqrt[3]{64} = 4$ poiché $4^3=4\cdot 4\cdot 4 = 64$.

\begin{exrig}
 \begin{esempio}
$\sqrt[5]{32} = 2$,~~infatti $2^5 = 2\cdot 2\cdot 2\cdot 2\cdot 2 = 32$.
 \end{esempio}

 \begin{esempio}
$\sqrt[3]{125} = 5$,~~infatti $5^3 = 5\cdot 5\cdot 5 = 125$.
 \end{esempio}

 \begin{esempio}
$\sqrt[4]{81} = 3$,~~infatti $3^4 = 3\cdot 3\cdot 3\cdot 3 = 81$.
 \end{esempio}

 \begin{esempio}
$\sqrt[7]{1} = 1$,~~infatti $1^7 = 1\cdot 1\cdot 1\cdot 1\cdot 1\cdot 1\cdot 1 = 1$.
 \end{esempio}
\end{exrig}

Particolare importanza riveste la radice con $n=2$, detta anche \emph{radice quadrata}. Ad esempio, la radice quadrata di 25 è 5, cioè $\sqrt[2]{25} = 5$, poiché infatti~$5^2 = 5\cdot 5=25$, e anche $\sqrt[2]{49} = 7$ ($7^2=49$). L'uso della radice quadrata è talmente predominante in matematica rispetto a quelle di ordine superiore (quelle con $n>2$) che nel caso in cui l'indice $n$ della radice non sia specificato si sottintende il valore 2: cioè $\sqrt{9} = \sqrt[2]{9} = 3$.


\section{Numeri Primi}
Osserva il seguente schema
\[\fbox{18}\quad\xrightarrow[\text{è divisibile per}]{\text{è multiplo di}}\quad \fcolorbox{gray}{grigio80}{6}\quad%
 \xrightarrow[\text{è divisore di}]{\text{è sottomultiplo di}}\quad \fbox{18}
\]
In esso sono descritte alcune caratteristiche del numero~18 e i suoi legami con il numero~6.

\begin{definizione}
 Chiamiamo \emph{divisore proprio} di un numero un suo divisore diverso dal numero stesso e dall'unità.
\end{definizione}

Osserva ora il seguente schema
\[\fbox{31}\quad\xrightarrow[\text{è divisibile per}]{\text{è multiplo di}}\quad \fcolorbox{gray}{grigio80}{\vphantom{3}\ldots}\quad%
 \xrightarrow[\text{è divisore di}]{\text{è sottomultiplo di}}\quad \fbox{31}
\]
Nella casella centrale, al posto dei puntini, puoi inserire soltanto i numeri~31 o~1.

\begin{definizione}
 Un numero~$p>1$ si dice \emph{primo} se è divisibile solo per se stesso e per l'unità. Un numero naturale maggiore di~1 non primo si dice \emph{composto}.
\end{definizione}

Per come sono stati definiti i numeri primi e quelli composti si ha:

\begin{multicols}{3}
\noindent~0 non è primo né composto\\
1 non è primo né composto\\
2 è primo\\
3 è primo\\
4 è composto\\
5 è primo\\
6 è composto\\
7 è primo\\
8 è composto\\
9 è composto\\
10 è composto\\
11 è primo\\
12 è composto\\
13 è primo\\
\ldots
\end{multicols}

\ovalbox{\risolvii \ref{ese:1.15},\ref{ese:1.16}}\vspazio

Ma quanti sono i numeri primi? La risposta a questa domanda venne data da Euclide\footnote{matematico e scienziato della Grecia antica (367 \aC{} ca. - 283 \aC).} con il seguente teorema
che porta il suo nome:
\begin{teorema}[di Euclide]
I numeri primi sono infiniti.
\end{teorema}

Euclide ci ha fatto vedere come sia possibile costruire numeri primi comunque grandi. Dato un numero primo,
è sempre possibile costruirne uno più grande.

\vspazio\ovalbox{\risolvi \ref{ese:1.17}}

\begin{exrig}
 \begin{esempio}
 Per verificare se~31 è primo, calcolo il valore approssimato~$\sqrt{31}\simeq~5,5$ e verifico se è divisibile
per i numeri primi~$\le5$, cioè~2,~3 e~5. 31 non è divisibile per~2 in
quanto è dispari, non è divisibile per~3 poiché la somma delle sue cifre è~4 (che non è divisibile per~3) e
non è divisibile per~5 in quanto non finisce per~0 o~5 (sezione \ref{sect:criteri_divisibilita}). Quindi 31 è primo.
 \end{esempio}

 \begin{esempio}
 Per verificare se~59 è un numero primo calcolo~$\sqrt{59}\simeq~7,6$ e verifico se~59 è divisibile per un
numero primo~$\le~7$, cioè per~2,~3,~5 e~7. Eseguendo le divisioni si vede che~59 non è divisibile
per nessuno di questi numeri, quindi è primo.
 \end{esempio}
\end{exrig}

\osservazione Un numero è primo quando non è divisibile per nessun numero primo compreso tra~2 e
la radice quadrata del numero stesso.

\subsection{Numeri primi e crittografia}

I numeri primi hanno una particolare rilevanza nella crittografia, cioè nel nascondere i messaggi. Consideriamo un semplice esempio che può chiarire come funziona il meccanismo di base per inviare messaggi segreti.

Alice deve inviare la sua password, la parola ``BACI'' a suo fratello Bruno. Alice trasforma la parola in numeri secondo la semplice regola A=1, B=2, C=3, I=9. La password diventa~$ \np{2139} $. Alice moltiplica questo numero per un numero primo segreto $ \np{2139} $ e ottiene $\np{2139} \cdot \np{26417}=\np{56505963}$ e invia quest'ultimo numero a Bruno. Chiunque intercetti questo numero non è in grado di individuare la parola segreta.

Quando Bruno riceve il numero $ \np{56505963} $ lo moltiplica per un suo numero primo segreto $ \np{43969} $ ottenendo $\np{5650593} \cdot \np{43969}=\np{2484510687147}$ e lo invia ad Alice.

Quando Alice riceve il numero lo divide per il suo numero primo $\np{2484510687147} : \np{26417} = \np{94049691}$ e lo rispedisce a Bruno,
A questo punto Bruno divide il numero ricevuto per il suo numero primo ottenendo $\np{94049691} : \np{43969} = \np{2139}$. Può così ricostruire la password 2=B, 1=A, 3=C, 9=I.

\section{Criteri di divisibilità}\label{sect:criteri_divisibilita}
Per verificare se un numero è divisibile per i primi numeri interi si possono applicare i seguenti criteri di
divisibilità.

\paragraph{Divisibilità per~2} Un numero è divisibile per~2 se e solo se la sua ultima cifra, quella delle unità,
è un numero pari, cioè è~0,~2,~4,~6,~8.

\begin{itemize*}
 \item 1\,236 finisce per~6 quindi è divisibile per~2;
 \item 109\,230 finisce per~0 quindi è divisibile per~2;
 \item 10\,923 finisce per~3 quindi non è divisibile per~2.
\end{itemize*}

\paragraph{Divisibilità per~3} Un numero è divisibile per~3 se e solo se la somma delle cifre che lo
compongono è divisibile per~3.
\begin{itemize*}
 \item 24 è divisibile per~3, infatti la somma delle sue cifre è~$2+4=6$, dato che~6 è divisibile per~3
anche~24 è divisibile per~3;
 \item 1\,236 è divisibile per~3, infatti la somma delle sue cifre è~$1+2+3+6=12$;~12~è divisibile per~3
dato che la somma delle sue cifre è~$1+2=3$, quindi anche~1\,236 è divisibile per~3;
 \item 31 non è divisibile per~3, infatti la somma delle sue cifre è~$3+1=4$, dato che~4 non è
divisibile per~3 neanche~31 è divisibile per~3.
\end{itemize*}

\paragraph{Divisibilità per~5} Un numero è divisibile per~5 se la sua ultima cifra è~0 o~5.
\begin{itemize*}
 \item 1\,230 finisce per~0 quindi è divisibile per~5;
 \item 59\,235 finisce per~5 quindi è divisibile per~5;
 \item 109\,253 finisce per~3 quindi non è divisibile per~5;
 \item 5\,556 finisce per~6 quindi non è divisibile per~5.
\end{itemize*}

\paragraph{Divisibilità per~7} Un numero (maggiore di~10) è divisibile per~7 se la differenza (in valore assoluto\footnote{il \emph{valore assoluto} è trattato a pagina~\pageref{def:valass}.})
fra il valore ottenuto dal numero stesso togliendo la cifra delle unità e il doppio della cifra delle unità è~7 o un
multiplo di~7.
\begin{itemize*}
 \item 252 è divisibile per~7, infatti~$ \valass{25−2\cdot 2}=21$ è multiplo di~7;
 \item 49 è divisibile per~7, infatti~$\valass{4−2\cdot 9}=14$ è multiplo di~7;
 \item 887 non è divisibile per~7, infatti~$\valass{88−2\cdot 7}=74$ non è divisibile per~7.
\end{itemize*}

\paragraph{Divisibilità per~11} Un numero è divisibile per~11 se e solo se la differenza, in valore assoluto, fra la
somma delle cifre di posto pari e la somma delle cifre di posto dispari è~0,~11~o un multiplo di~11.
\begin{itemize*}
 \item 253 è divisibile per~11, infatti~$\valass{5-(2+3)}=0$;
 \item 9\,482 è divisibile per~11, infatti~$\valass{(9+8)−(4+2)}=11$;
 \item 887 non è divisibile per~11, infatti~$\valass{8-(8+7)}=7$.
\end{itemize*}

\ovalbox{\risolvii \ref{ese:1.17}, \ref{ese:1.18}}

\section{Scomposizione in fattori primi}
Scomporre in fattori un numero significa scriverlo come prodotto di altri numeri naturali.

\begin{teorema}[fondamentale dell'Aritmetica]
 Ogni numero naturale~$n>1$ si può scrivere in modo unico come prodotto di numeri primi.
\end{teorema}

\begin{exrig}
 \begin{esempio}
 Scomporre in fattori primi il numero~630.
 \begin{center}
 \input{./lbr/chap01/fig008_scmp.pgf}
 ~$630=2\cdot3^2\cdot5\cdot7.$
 \end{center}
 \end{esempio}
\end{exrig}

In generale, un numero può essere scomposto in fattori in più modi. Per esempio,~$12=3\cdot 4$,
ma anche~$12=6\cdot2$. Il teorema fondamentale dell'aritmetica ci assicura che, se si scompone un numero in fattori primi,
questa scomposizione è unica, a meno dell'ordine con cui si scrivono i fattori. Tornando all'esempio
precedente~$12=~2^2\cdot 3$ è l'unico modo in cui il~12 si può scomporre in fattori primi, a meno che non si
scambino di posto i fattori~$12=3\cdot 2^2$.

\vspazio\ovalbox{\risolvii \ref{ese:1.19}, \ref{ese:1.20}}

\section{Massimo Comune Divisore e minimo comune multiplo}

\label{def:mcd}
\begin{definizione}
Il \emph{massimo comune divisore} di numeri naturali~$a$ e~$b$, indicato con~$\mcd(a\text{,~}b)$, è il
più grande tra tutti i divisori comuni ad~$a$ e~$b$.
\end{definizione}

Applicando la definizione, il massimo comune divisore tra~18 e~12 si ottiene prendendo tutti i divisori
di~18 e~12:
\begin{align*}
\text{divisori di }18: &\text{~}18\text{, }9\text{, }6\text{, }3\text{, }2\text{, }1;\\
\text{divisori di }12: &\text{~}12\text{, }6\text{, }4\text{, }2\text{, }1.
\end{align*}
I divisori comuni sono~6,~2 e~1. Il più grande dei divisori comuni è~6, quindi $\mcd(18\text{,~}12)=6$.

Per calcolare il massimo comune divisore di due o più numeri si può applicare la seguente procedura:
\begin{procedura}
Calcolo del~$\mcd$ di due o più numeri naturali:
\begin{enumeratea}
 \item si scompongono i numeri in fattori primi;
 \item si moltiplicano tra loro i fattori comuni, presi una sola volta e con il minore esponente.
\end{enumeratea}
\end{procedura}

\begin{exrig}
 \begin{esempio}
 Calcolare~$\mcd(60\text{,~}48\text{,~}36)$.

Si scompongono in fattori i singoli numeri~$60=2^2\cdot 3\cdot 5$,~$48=2^4\cdot 3$,~$36 =2^2\cdot 3^2$.
I~fattori comuni sono~2 e~3; il~2 compare con l'esponente minimo~2 ed il~3 compare con esponente
minimo~1.

Pertanto~$\mcd(60\text{,~}48\text{,~}36)=2^2\cdot 3=12$.

 \end{esempio}

 \begin{esempio}
 Calcolare~$\mcd(60\text{,~}120\text{,~}90)$.

Si scompongono in fattori i singoli numeri~$60=2^2\cdot 3\cdot 5$,~$120=2^3\cdot 3\cdot 5$ e~$90=2\cdot 3^2\cdot 5$.
I~fattori in comune sono~2,~3 e~5. L'esponente minino è~1 per tutti.

Pertanto~$\mcd(60\text{,~}120\text{,~}90)=2\cdot 3\cdot 5=30$.
 \end{esempio}
\end{exrig}


\begin{definizione}
 Due numeri~$a$ e~$b$ si dicono \emph{primi tra loro} o \emph{coprimi} se~$\mcd(a\text{,~}b)=1$.
\end{definizione}

\begin{exrig}
 \begin{esempio}
 Numeri primi tra loro:
 \begin{itemize*}
 \item 12 e~25 sono primi tra loro. Infatti il~$\mcd(12\text{,~}25)=1$ dato che nelle loro scomposizioni in
fattori non si hanno fattori comuni:~$12=2^2\cdot 3$ e~$25=5^2$;
 \item 35 e~16 sono primi tra loro. Infatti~$35=5\cdot 7$ e~$16=2^4$. I due numeri non hanno
divisori comuni, quindi il loro~$\mcd=1$;
 \item 11 e~19 sono primi tra loro infatti il~$\mcd(11\text{,~}19)=1$ dato che~11 e~19 sono entrambi numeri primi;
 \item 12 e~15 non sono primi tra di loro in quanto hanno~3 come divisore comune.
 \end{itemize*}
 \end{esempio}
\end{exrig}


\begin{definizione}
 Il \emph{minimo comune multiplo} di due numeri naturali~$a$ e~$b$ si indica con~$\mcm(a\text{,~}b)$ ed è il più
piccolo tra tutti i multipli comuni di~$a$ e di~$b$.
\end{definizione}

Per calcolare il minimo comune multiplo tra~6 e~15 applicando la definizione occorre calcolare i primi
multipli dei due numeri:
\begin{align*}
\text{multipli di }6: & \qquad~6\text{, }12\text{, }18\text{, }24\text{, }30\text{, }36\text{, }42\text{, }48\text{, }54\text{, }60\text{, }\ldots; \\
\text{multipli di }15: & \qquad~15\text{, }30\text{, }45\text{, }60\text{, }75\text{, }90\text{, }\ldots
\end{align*}
Sono multipli comuni~30,~60,~90, \ldots Il più piccolo dei multipli comuni è~30, ovvero $\mcm(6\text{,~}15)=30$.

Per calcolare il minimo comune multiplo tra due o più numeri si può applicare la seguente procedura:
\begin{procedura}
Calcolo del~$\mcm$ di due o più numeri naturali:
\begin{enumeratea}
 \item si scompongono i numeri in fattori primi;
 \item si moltiplicano tra loro i fattori comuni e non comuni, presi una sola volta, con il maggiore
esponente.
\end{enumeratea}
\end{procedura}
%\pagebreak

\begin{exrig}
 \begin{esempio}
 Calcolare il~$\mcm(60\text{,~}48\text{,~}36)$.

Scomponendo in fattori i numeri si ha~$60=2^2\cdot 3\cdot 5$;~$48=2^4\cdot 3$;~$36=2^2\cdot 3^2$.
Tutti i fattori comuni e non comuni presi una sola volta con l'esponente più grande con cui
compaiono sono:~$2^4,~3^2 e~5$.

Quindi il~$\mcm$ è~$2^4\cdot3^2\cdot5=720$.
 \end{esempio}

 \begin{esempio}
 Calcolare il~$\mcm(20\text{,~}24\text{,~}450)$.

Scomponendo in fattori si ha:~$20=2^2\cdot 5$;~$24=2^3\cdot 3$;~$450 =~2\cdot 3^2\cdot 5^2$.
Moltiplicando i fattori comuni e non comuni con il massimo esponente si ha~$2^3\cdot 3^2\cdot 5^2=1\,800$.
 \end{esempio}

 \begin{esempio}
 Si vuole pavimentare una stanza a pianta rettangolare di~$315\unit{cm}$ per~$435\unit{cm}$ con mattonelle quadrate le
più grandi possibili, senza sprecarne alcuna. Quali sono le dimensioni delle mattonelle? Quante
mattonelle sono necessarie?

Poiché le mattonelle devono essere quadrate devono avere il lato tale che entri un numero intero di
volte sia nel~315 sia nel~435, pertanto la dimensione delle mattonelle deve essere un divisore comune
di~315 e di~435. Poiché è richiesto che le mattonelle siano quanto più grandi possibile, la dimensione
deve essere il massimo divisore comune.
\begin{center}
 \input{./lbr/chap01/fig009a.pgf}
 \input{./lbr/chap01/fig009b.pgf}
\end{center}
La soluzione del problema è data quindi dal~$\mcd(315\text{,~}435)=3\cdot 5=15$. Le mattonelle devono avere il lato di~$15\unit{cm}$.
Ci vogliono~$435:15=29$ mattonelle per ricoprire il lato di~$435\unit{cm}$ e~$315:15=21$ mattonelle per ricoprire il lato
da~$315\unit{cm}$. In tutto occorrono~$29\cdot21=609$ mattonelle.
\end{esempio}
\end{exrig}

\ovalbox{\risolvii \ref{ese:1.21}, \ref{ese:1.22}, \ref{ese:1.23}, \ref{ese:1.24}, \ref{ese:1.25}, \ref{ese:1.26}}

\section{Espressioni numeriche}
Nel linguaggio comune alcune frasi possono risultare ambigue. Per esempio
<<Luca ha detto Mario è stato promosso>> può avere due significati diversi
a seconda di come si inserisce la punteggiatura:
scrivendo <<Luca, ha detto Mario, è stato promosso>> significa che è stato promosso Luca;
scrivendo <<Luca ha detto: Mario è stato promosso>> significa che è stato promosso Mario.

Anche nella matematica, quando abbiamo più operazioni da eseguire, dobbiamo chiarire l'ordine con
cui esse devono essere eseguire. Per esempio, l'espressione~$2+3\cdot 4$ può valere~14 oppure~20, infatti:
\begin{itemize*}
 \item eseguendo per prima la moltiplicazione si ha~$2+3\cdot 4=2+12=14$;
 \item eseguendo per prima l'addizione si ha~$2+3\cdot 4=5\cdot 4=20$.
\end{itemize*}

Per eliminare queste ambiguità sono state fissate alcune regole che bisogna rispettare
nell'esecuzione dei calcoli. Intanto diamo la seguente definizione:

\begin{definizione}
 Un'\emph{espressione aritmetica} è una successione di operazioni da eseguire su più numeri.
\end{definizione}

\subsection{Regole per semplificare le espressioni}
\paragraph {I} Se un'espressione contiene solo addizioni, le operazioni si possono eseguire
in qualsiasi ordine, grazie alla proprietà associativa dell'addizione.
\begin{exrig}
 \begin{esempio}
 Semplificare l'espressione $3+2+5$.
\begin{itemize*}
 \item $3+2+5=5+5=10$. In questo caso si sono eseguite le operazioni nell'ordine in cui compaiono;
 \item $3+2+5=3+7=10$. In questo caso si è eseguita per prima l'ultima addizione indicata. Il risultato ottenuto è lo stesso;
 \item $5+6+15=6+20=26$. In questo caso abbiamo applicato anche la proprietà commutativa.
\end{itemize*}
 \end{esempio}
\end{exrig}


\paragraph {II} Se un'espressione contiene solo moltiplicazioni, le operazioni si possono eseguire in qualsiasi
ordine, anche in questo caso grazie alla proprietà associativa della moltiplicazione.
\begin{exrig}
 \begin{esempio}
 Dovendo moltiplicare~$2\cdot 3\cdot 4$ si può procedere in più modi.
\begin{itemize*}
 \item $2\cdot 3\cdot 4=6\cdot 4=24$. In questo caso si è seguito l'ordine in cui compaiono;
 \item $2\cdot 3\cdot 4=2\cdot 12=24$. In questo caso si è seguito l'ordine opposto; il risultato è lo stesso.
\end{itemize*}
 \end{esempio}
\end{exrig}

\paragraph {III} Se un'espressione, senza parentesi, contiene più sottrazioni, si deve procedere eseguendole
nell'ordine in cui sono scritte, la sottrazione infatti non gode né della proprietà associativa né di quella
commutativa.
\begin{exrig}
 \begin{esempio}
 Semplificare l'espressione $10-6-1$.
\begin{itemize*}
 \item $10-6-1=4-1=2$;
 \item $10-6-1=10-5=5$, errato!
\end{itemize*}
 \end{esempio}
\end{exrig}

\paragraph {IV} Se un'espressione senza parentesi contiene solo addizioni e sottrazioni, le operazioni si devono
eseguire nell'ordine con cui sono scritte.
\begin{exrig}
 \begin{esempio}
 Semplificare l'espressione $12+6-5-1+2$.
 \[12+6-5-1+2=18-5-1+2=13-1+2=12+2=14.\]
 \end{esempio}
\end{exrig}

\paragraph {V} Se un'espressione senza parentesi contiene solo divisioni, le operazioni si devono eseguire
nell'ordine nel quale sono scritte.
\begin{exrig}
 \begin{esempio}
 Semplificare l'espressione $360:~12:~3$.
 \begin{itemize*}
 \item $360:12:3=30:3=10$;
 \item $360:12:3=360:4=90$, errato!
\end{itemize*}
 \end{esempio}
\end{exrig}

\paragraph {VI} Se un'espressione senza parentesi contiene addizioni, sottrazioni, moltiplicazioni, divisioni e
potenze, si eseguono prima le potenze, poi moltiplicazioni e divisioni, rispettando l'ordine con cui sono
scritte, e poi addizioni e sottrazioni, rispettando l'ordine.
\begin{exrig}
 \begin{esempio}
Semplificare l'espressione $18:2:9+5^2-2\cdot3^2:3-1$.
 \begin{align*}
 18:2:9+5^2-2\cdot3^2:3-1&=18:2:9+25-2\cdot 9:3-1\\
			 &=9:9+25-18:3-1\\
			 &=1+25-6-1\\
			 &=26-6-1\\
			 &=20-1\\
 &=19.
 \end{align*}
 \end{esempio}
\end{exrig}

\paragraph {VII} Se l'espressione contiene una coppia di parentesi si devono eseguire prima le operazioni
racchiuse nelle parentesi, rispettando le regole precedenti; si eliminano poi le parentesi ottienendo
un'espressione senza parentesi alla quale devono essere applicate nuovamente le regole precedenti.
\begin{exrig}
 \begin{esempio}
Semplificare l'espressione $5\cdot(4+3^2-1)$.
 \begin{align*}
 5\cdot(4+3^2-1)&=5\cdot(4+9-1)\\
		 &=5\cdot(13-1)\\
		 &=5\cdot 12\\
		 &=60.
 \end{align*}
\end{esempio}
\end{exrig}


\paragraph{VIII} Se l'espressione contiene più ordini di parentesi, si eseguono per prima le operazioni racchiuse nelle parentesi più interne, rispettando le regole precedenti, si eliminano le parentesi e si procede considerando la nuova espressione. Se ci sono ancora delle parentesi si eseguono per prima le operazioni contenute nelle parentesi più interne, rispettando le regole precedenti, si eliminano le parentesi e si procede considerando la nuova espressione. E così via.

Per facilitare il riconoscimento dei livelli di parentesi, in genere si usano le parentesi tonde $($\ldots$)$ per il primo livello (quello più interno), le quadre $[$\ldots$]$ per il secondo livello e le graffe $\{$\ldots$\}$ per il terzo livello (quello più esterno).
L'uso di parentesi di diverso tipo rende visivamente più semplice l'ordine da seguire nelle operazioni, ma in
un'espressione le parentesi possono anche essere soltanto tonde. Ciò accade, per esempio, quando si usano gli
strumenti di calcolo elettronico come il computer e la calcolatrice.

\vspazio\ovalbox{\risolvi\ref{ese:1.27}}
\newpage

\input{./chap/01_esercizi}

\cleardoublepage
